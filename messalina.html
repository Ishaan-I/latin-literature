<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Messalina</title>
    <link rel="stylesheet" href="messalina.css">
    <script src="messalina.js"></script>
    <link rel="icon" type="image/jpg" href="favicon.svg">
</head>
<body>
    <header>
        <h1>Messalina - Lines 12 - 123</h1>
        <button onclick="translateText()">Translate</button>
        <a href="index.html">Home</a>
        <a href="mvocab.html">Vocab</a>
    </header>
    <div id="key">
        <br><br><br><br><br><br><br>
        <strong>Word Type Key:</strong><br>
        <ul>
            <li><span class="noun">Noun</span><br></li>
            <li><span class="verb">Verb</span><br></li>
            <li><span class="adj">Adjective</span><br></li>
            <li><span class="adv">Adverb</span><br></li>
            <li><span class="pro">Pronoun</span><br></li>
            <li><span class="pre">Preposition</span><br></li>
            <li><span class="con">Conjunction</span></li>
        </ul>
    </div>

    <div id="messalina">
        <p id="latin1">
            <strong>Lines 1-8</strong><br>
            Messalina novo et quasi insano amore incensa est.<br>
            nam in C. Silium, iuventutis Romanae pulcherrimum, ita exarserat<br>
            ut Iunianm Silanam, nobilem feminam, matrimonio eius<br>
            exturbaret liberoque adultero potiretur. neque Silius flagitii<br>
            aut periculi nescius erat: sed intellexit exitium, si abnueret,<br>
            fore certum et, si consentiret, nonnullam facinoris celandi<br>
            spem esse; simulque se magna praemia accepturum.<br>
            igitur placuit neglegere futura et praesentibus frui.
            <br><br><br><br>
        </p>
        <p id="latin2">
            <strong>Lines 8-17</strong><br>
            <span style="margin-left: 300px;">illa non furtim<br></span>
            sed multis cum comitibus ventitat domum, egredienti<br>
            adhaeret, dat opes honoresque; postremo servi, liberti,<br>
            paratus principis apud adulterum saepe videbantur.<br>
            at Claudius matrimonii sui ignarus.<br>
            iam Messalina propter facilitatem adulteriorum ad novas libidines<br>
            versa est. Silius, sive fatali insania an ipsa pericula<br>
            remedium imminentium periculorum ratus, abrumpi<br>
            dissimulationem urgebat: quippe non exspectandum,<br>
            dum princeps senesceret.
            <br><br>
        </p>
        <p id="latin3">
            <strong>Lines 17-26</strong><br>
            <span style="margin-left: 250px;">se caelibem, orbum, nuptis</span><br>
            et adoptando Britannico paratum. eandem Messalinae potentiam<br>
            mansuram esse, addita securitate, si praevenirent Claudium.<br>
            qui insidiis incautus sed ad iram celer esset.<br>
            Messalina, non amore in maritum, sed verita ne Silius<br>
            summa adeptus se sperneret, diu haesitavit; sed tandem<br>
            persuasum. nomen enim matrimonii concupivit<br>
            ob magnítudinem infamiae. nec ultra morata<br>
            quam dum sacrificii gratia Claudius Ostiam proficisceretur,<br>
            cuncta nuptiarum sollemnia celebrat.
            <br><br>
        </p>
        <p id="latin4">
            <strong>Lines 27-38</strong><br>
            igitur domus principis inhorruit, maximeque ei qui<br>
            potentiam habebant timuerunt ne res verterentur:<br>
            spem tamen habebant, si Claudio de atrocitate sceleris persuasissent,<br>
            Messalinam posse opprimi sine quaestione damnatam;<br>
            sed periculum esse ne ille defensionem audiret,<br>
            neve clausae aures etiam confitenti non essent. Narcissus,<br>
            occasiones quaerens, cum Caesar diu apud Ostiam moraretur,<br>
            duas eius paelices largitione et promissis perpulit<br>
            5 delationem subire. exim Calpurnia (id alteri paelici nomen),<br>
            ubi datum est secretum, ad genua Caesaris provoluta<br>
            nupsisse Messalinam Silio exclamat; altera paelice<br>
            haec confirmante, Calpurnia cieri Narcissum postulat.<br>
            <br><br><br><br><br>
        </p>
        <p id="latin5">
            <strong>Lines 39-49</strong><br>
            qui discidiumne tuum' inquit 'novisti? nam matrimonium<br>
            Silii vidit populus et senatus et milites; ac nisi celeriter agis,<br>
            tenet urbem maritus.'<br>
            non solum rumor interea, sed undique nuntii ad Messalinam<br>
            contendunt, qui Claudium omnia cognovisse et venire<br>
            promptum ultioni adferrent. igitur Messalina Lucullianos<br>
            in hortos, Silius dissimulando metui ad forum digrediuntur.<br>
            illa tamen, quamquam res adversae consilium eximerent,<br>
            ire obviam et aspici a marito statim constituit, quod saepe<br>
            ei fuerat subsidium; misitque ut Britannicus et Octavia<br>
            in complexum patris irent.<br>
            <br><br><br><br>
        </p>
        <p id="latin6">
            <strong>Lines 49-59</strong><br>
            atque interim, tribus omnino comitantibus<br>
            — tam repens erat sollitudo — postquam per urbem<br>
            pedibus ivit, vehiculo, quo purgamenta hortorum eripiuntur,<br>
            Ostiensem viam intrat. nullam misericordiam<br>
            civibus commovit quia flagitiorum deformitas praevalebat.<br>
            et iam erat in aspectu Claudii clamitabatque ut audiret<br>
            Octaviae et Britannici matrem. Narcissus tamen obstrepuit,<br>
            Silium et nuptias referens; simul codicillos libidinum indices<br>
            tradidit, quibus visus Caesaris averteret. nec multo post<br>
            urbem ingredienti offerebantur liberi, sed Narcissus<br>
            amoveri eos iussit.<br>
            <br><br><br><br>
        </p>
        <p id="latin7">
            <strong>Lines 60-69</strong><br>
            mirum inter haec silentium Claudii: omnia liberto oboediebat:<br>
            qui contionem militum in castris paravit. apud eos<br>
            praemonente Narcisso princeps pauca verba fecit:<br>
            continuus dehinc clamor militum nomina reorum et poenas<br>
            flagitantium. ductus Silius ad tribunal non defensionem,<br>
            non moras temptavit, sed precatus est ut mors acceleraretur.<br>
            componere preces, nonnulla spe et ira: tantam superbiam<br>
            interim Messalina Lucullianis in hortis prolatare vitam,<br>
            etiam tum gerebat. ac nisi caedem eius Narcissus properavisset,<br>
            vertisset pernicies in accusatorem.
            <br><br><br><br><br>
        </p>
        <p id="latin8">
            <strong>Lines 70-79</strong><br>
            nam Claudius domum regressus, ubi cena vinoque incaluit,<br>
            imperavit ut femina misera (hoc enim verbo Claudium<br>
            usum esse ferunt) ad causam dicendam postridie adesset.<br>
            quod ubi Narcissus audivit et languescere iram redire<br>
            amorem vidit, timebat, si moraretur, propinquam noctem<br>
            et uxorii cubiculi memoriam; igitur prorumpit denuntiatque<br>
            centurionibus et tribuno, qui aderat, exsequi caedem:<br>
            ita imperatorem iubere. missus quoque unus e libertis:<br>
            is raptim in hortos praegressus repperit Messalinam,<br>
            humi fusam;
            <br><br><br><br>
        </p>
        <p id="latin9">
            <strong>Lines 79-89</strong><br>
            adsidebat mater Lepida, quae florenti filiae<br>
            haud concors fuerat; sed supremis eius necessitatibus<br>
            ad miserationem versa suadebat ne percussorem opperiretur:<br>
            transiisse vitam neque aliud quam mortem decoram<br>
            quaerendum. sed nihil honestum inerat Messalinae animo,<br>
            per libidines corrupto; lacrimae et questus inriti effundebantur,<br>
            cum impetu venientium pulsae sunt fores<br>
            adstititque tribunus. tunc primum Messalina fortunam suam<br>
            intellexit ferrumque accepit:; quod frustra iugulo aut<br>
            pectori per trepidationem admovens, ictu tribuni transigitur.<br>
            corpus matri concessum.<br>
            <br><br><br>
        </p>
    </div>

</body>
</html>
